[
  { "line": "自我来黄州" },
  { "line": "已过三寒食" },
  { "line": "年年欲惜春" },
  { "line": "春去不容惜" },
  { "line": "今年又苦雨" },
  { "line": "两月秋萧瑟" },
  { "line": "卧闻海棠花" },
  { "line": "泥污燕支雪" },
  { "line": "闇中偷负去" },
  { "line": "夜半真有力" },
  { "line": "何殊病少年子" },
  { "line": "病起头已白" },
  { "line": "春江欲入户" },
  { "line": "雨势来不已雨" },
  { "line": "小屋如渔舟" },
  { "line": "濛濛水云里" },
  { "line": "空庖煮寒菜" },
  { "line": "破灶烧湿苇" },
  { "line": "那知是寒食" },
  { "line": "但见乌衔纸" },
  { "line": "君门深九重" },
  { "line": "坟墓在万里" },
  { "line": "也拟哭途穷" },
  { "line": "死灰吹不起" },
  { "line": "在黄州寒食二首" },
  { "line": "东坡此诗似李太白" },
  { "line": "犹恐太白有未到处" },
  { "line": "此书兼颜鲁公" },
  { "line": "杨少师" },
  { "line": "李西台笔意" },
  { "line": "试使东坡复为之" },
  { "line": "未必及此" },
  { "line": "它日东坡或见此书" },
  { "line": "应笑我于无佛处称尊也" },
  { "line": "足下行穰九人还示应决不" },
  { "line": "大都当任" },
  { "line": "省别具" },
  { "line": "足下小大问为慰" },
  { "line": "多分张" },
  { "line": "念足下悬情" },
  { "line": "武昌诸子亦多远宦" },
  { "line": "足下兼怀" },
  { "line": "并数问不" },
  { "line": "老妇顷疾笃" },
  { "line": "救命" },
  { "line": "恒忧虑" },
  { "line": "余粗平安" },
  { "line": "知足下情至" },
  { "line": "此粗平安" },
  { "line": "修载来十余日" },
  { "line": "诸人近集" },
  { "line": "存想明日当复悉来" },
  { "line": "无由同" },
  { "line": "增慨" },
  { "line": "羲之白" },
  { "line": "不审尊体比复何如" },
  { "line": "迟复奉告" },
  { "line": "羲之中冷无赖" },
  { "line": "寻复白" },
  { "line": "羲之白" },
  { "line": "奉橘三百枚" },
  { "line": "霜未降" },
  { "line": "未可多得" },
  { "line": "羲之顿首" },
  { "line": "快雪时晴" },
  { "line": "佳想安善" },
  { "line": "未果" },
  { "line": "为结" },
  { "line": "力不次" },
  { "line": "王羲之顿首" },
  { "line": "山阴张侯" },
  { "line": "中秋不复" },
  { "line": "不得相还" },
  { "line": "为即甚省" },
  { "line": "如何" },
  { "line": "然胜" },
  { "line": "人何" },
  { "line": "庆等大军" },
  { "line": "松风阁" },
  { "line": "依山筑阁见平川" },
  { "line": "夜阑箕斗插屋椽" },
  { "line": "我来名之意适然" },
  { "line": "老松魁梧数百年" },
  { "line": "斧斤所赦今参天" },
  { "line": "风鸣娲皇五十弦" },
  { "line": "洗耳不须菩萨泉" },
  { "line": "嘉二三子甚好贤" },
  { "line": "力贫买酒醉此筵" },
  { "line": "夜雨鸣廊到晓悬" },
  { "line": "相看不归卧僧毡" },
  { "line": "泉枯石燥复潺湲" },
  { "line": "山川光辉为我妍" },
  { "line": "野僧早旱饥不能饘" },
  { "line": "晓见寒溪有炊烟" },
  { "line": "东坡道人已沈泉" },
  { "line": "张侯何时到眼前" },
  { "line": "钓台惊涛可昼眠" },
  { "line": "怡亭看篆蛟龙缠" },
  { "line": "安得此身脱拘挛" },
  { "line": "舟载诸友长周旋" },
  { "line": "珣顿首顿首" },
  { "line": "伯远胜业情期群从之宝" },
  { "line": "自以羸患" },
  { "line": "志在优游" },
  { "line": "始获此出意不克申" },
  { "line": "分别如昨永为畴古" },
  { "line": "远隔岭峤" },
  { "line": "不相瞻临" },
  { "line": "维乾元元年" },
  { "line": "岁次戊戌九月庚午朔三日壬申" },
  { "line": "第十三叔银青光禄夫使持节" },
  { "line": "蒲州诸军事蒲州刺史" },
  { "line": "上轻车都尉丹杨县开国侯真卿" },
  { "line": "以清酌庶羞" },
  { "line": "祭于亡侄赠赞善大夫季明之灵曰" },
  { "line": "惟尔挺生夙标幼德" },
  { "line": "宗庙瑚琏阶庭兰玉" },
  { "line": "方凭积善每慰人心方期戬谷" },
  { "line": "何图逆贼闲衅称兵犯顺" },
  { "line": "尔父竭诚常山作郡" },
  { "line": "余时受命亦在平原" },
  { "line": "仁兄爱我恐俾尔传言" },
  { "line": "尔既归止爰开土门" },
  { "line": "土门既开凶威大蹙" },
  { "line": "贼臣拥众不救贼臣不救孤城围逼" },
  { "line": "父擒陷子死巢倾卵覆" },
  { "line": "天不悔祸谁为荼毒" },
  { "line": "念尔遘残百身何赎" },
  { "line": "呜呼哀哉" },
  { "line": "吾承天泽移牧河东河关自以羸患" },
  { "line": "泉明比者再陷常山" },
  { "line": "提携尔首榇及兹同还" },
  { "line": "抚念摧切震悼心颜" },
  { "line": "方俟远日卜尔幽宅" },
  { "line": "相魂而有知无嗟久客" },
  { "line": "呜呼哀哉" },
  { "line": "尚飨" },
  { "line": "拟古" },
  { "line": "青松劲挺姿" },
  { "line": "凌霄耻屈盘" },
  { "line": "种种出枝叶" },
  { "line": "牵连上松端" },
  { "line": "秋花起绛烟" },
  { "line": "旖旎云锦殷" },
  { "line": "不羞不自立" },
  { "line": "舒光射丸丸" },
  { "line": "柏见吐子效" },
  { "line": "鹤疑缩颈还" },
  { "line": "青松本无华" },
  { "line": "安得保岁寒" },
  { "line": "龟鹤年寿齐" },
  { "line": "羽介所托殊" },
  { "line": "种种是灵物" },
  { "line": "相得忘形躯" },
  { "line": "鹤有冲霄心" },
  { "line": "龟厌曳尾居" },
  { "line": "以竹两附口" },
  { "line": "相将上云衢" },
  { "line": "报汝慎勿语" },
  { "line": "一语堕泥涂" },
  { "line": "吴江垂虹亭作" },
  { "line": "断云一片洞庭帆" },
  { "line": "玉破鲈鱼霜破柑" },
  { "line": "好作新诗继桑苎" },
  { "line": "垂虹秋色满东南" },
  { "line": "泛泛五湖霜气清" },
  { "line": "漫漫不辨水天形" },
  { "line": "何须织女支机石" },
  { "line": "且戏嫦娥称客星" },
  { "line": "时为湖州之行" },
  { "line": "入境寄" },
  { "line": "集贤林舍人" },
  { "line": "扬帆载月远相过" },
  { "line": "佳气葱葱听诵歌" },
  { "line": "路不拾遗知政肃" },
  { "line": "野多滞穗是时和" },
  { "line": "天分秋暑资吟兴" },
  { "line": "晴献溪山入醉哦" },
  { "line": "便捉蟾蜍共研墨" },
  { "line": "彩笺书尽剪江波" },
  { "line": "重九会郡楼" },
  { "line": "山清气爽九秋天" },
  { "line": "黄菊红茱满泛船" },
  { "line": "千里结言宁有后" },
  { "line": "群贤毕至猥居前" },
  { "line": "杜郎闲客今焉是" },
  { "line": "谢守风流古所传" },
  { "line": "独把秋英缘底事" },
  { "line": "老来情味向诗偏" },
  { "line": "和林公岘山之作" },
  { "line": "皎皎中天月" },
  { "line": "团团径千里" },
  { "line": "震泽乃一水" },
  { "line": "所占已过二" },
  { "line": "娑罗即岘山" },
  { "line": "谬云形大地" },
  { "line": "地惟东吴偏" },
  { "line": "山水古佳丽" },
  { "line": "中有皎皎人" },
  { "line": "琼衣玉为饵" },
  { "line": "位维列仙长" },
  { "line": "学与千年对" },
  { "line": "幽操久独处" },
  { "line": "迢迢愿招类" },
  { "line": "金飐带秋威" },
  { "line": "欻逐云樯至" },
  { "line": "朝隮舆驭飙" },
  { "line": "暮返光浮袂" },
  { "line": "云盲有风驱" },
  { "line": "蟾餮有刀利" },
  { "line": "亭亭太阴宫" },
  { "line": "无乃瞻星气" },
  { "line": "兴深夷险一" },
  { "line": "理洞轩裳伪" },
  { "line": "纷纷夸俗劳" },
  { "line": "坦坦忘怀易" },
  { "line": "浩浩将我行" },
  { "line": "蠢蠢须公起" },
  { "line": "送王涣之彦舟" },
  { "line": "集英春殿鸣捎歇" },
  { "line": "神武天临光下澈" },
  { "line": "鸿胪初唱第一声" },
  { "line": "白面玉郎年十八" },
  { "line": "神武乐育天下造" },
  { "line": "不使敲枰使传道" },
  { "line": "衣锦东南第一州" },
  { "line": "棘璧湖山两清清照" },
  { "line": "襄阳野老渔竿客" },
  { "line": "不爱纷华爱泉石" },
  { "line": "相逢不约约无逆" },
  { "line": "舆握古书同岸帻" },
  { "line": "淫朋嬖党初相慕" },
  { "line": "濯发洒心求易虑" },
  { "line": "翩翩辽鹤云中侣" },
  { "line": "土苴尫鸱那一顾" },
  { "line": "迩业来器业何深至" },
  { "line": "湛湛具区无底沚" },
  { "line": "可怜一点终不易" },
  { "line": "枉驾殷勤寻漫仕" },
  { "line": "漫仕平生四方走" },
  { "line": "多与英才并肩肘" },
  { "line": "少有俳辞能骂鬼" },
  { "line": "老学鸱夷漫存口" },
  { "line": "一官聊具三径资" },
  { "line": "取舍殊涂莫回首" },
  { "line": "元佑戊辰九月廿三日" },
  { "line": "溪堂米黻记" },
  {"line": "鹡鸰颂 俯同魏光乘作"},
  {"line": "朕之兄弟唯有五人"},
  {"line": "比为方伯"},
  {"line": "岁一朝见"},
  {"line": "虽载崇藩屏而有睽谈笑"},
  {"line": "是以辍牧人而各守京职"},
  {"line": "每听政之后"},
  {"line": "延入宫掖"},
  {"line": "申友于之志"},
  {"line": "咏常棣之诗"},
  {"line": "邕邕如"},
  {"line": "怡怡如"},
  {"line": "展天伦之爱也"},
  {"line": "秋九月辛酉"},
  {"line": "有鹡鸰千数"},
  {"line": "栖集于麟德之庭树"},
  {"line": "竟旬焉"},
  {"line": "飞鸣行摇"},
  {"line": "得在原之趣"},
  {"line": "昆季相乐"},
  {"line": "纵目而观者久之"},
  {"line": "逼之不惧"},
  {"line": "翔集自若"},
  {"line": "朕以为常鸟无所志怀"},
  {"line": "左清道率府长史魏光乘"},
  {"line": "才雄白凤"},
  {"line": "辩壮碧鸡"},
  {"line": "以其宏达博识"},
  {"line": "名至轩槛"},
  {"line": "预观其事"},
  {"line": "以献其颂"},
  {"line": "夫颂者所以揄扬德业"},
  {"line": "褒赞成功"},
  {"line": "顾循虚昧"},
  {"line": "诚有负矣"},
  {"line": "美其彬蔚"},
  {"line": "俯同颂云：伊我轩宫"},
  {"line": "奇树青葱"},
  {"line": "蔼周庐兮"},
  {"line": "冒霜停雪"},
  {"line": "以茂以悦"},
  {"line": "恣卷舒兮"},
  {"line": "连枝同荣"},
  {"line": "吐绿含英"},
  {"line": "曜春初兮"},
  {"line": "蓐收御节"},
  {"line": "寒露微结"},
  {"line": "气清虚兮"},
  {"line": "桂宫兰殿"},
  {"line": "唯所息宴"},
  {"line": "栖雍渠兮"},
  {"line": "行摇飞鸣"},
  {"line": "急难有情"},
  {"line": "情有余兮"},
  {"line": "顾惟德凉"},
  {"line": "夙夜兢惶"},
  {"line": "惭化疏兮"},
  {"line": "上之所教"},
  {"line": "下之所效"},
  {"line": "实在予兮"},
  {"line": "天伦之性"},
  {"line": "鲁卫分政"},
  {"line": "亲贤居兮"},
  {"line": "爰游爰处"},
  {"line": "爰笑爰语"},
  {"line": "巡庭除兮"},
  {"line": "观此翔禽以悦我心"},
  {"line": "良史书兮"},
  {"line": "赤壁赋"},
  {"line": "壬戌之秋"},
  {"line": "七月既望"},
  {"line": "苏子与客泛舟游于赤壁之下"},
  {"line": "清风徐来"},
  {"line": "水波不兴"},
  {"line": "举酒属客"},
  {"line": "诵明月之诗"},
  {"line": "歌窈窕之章"},
  {"line": "少焉"},
  {"line": "月出于东山之上"},
  {"line": "徘徊于斗牛之间"},
  {"line": "白露横江"},
  {"line": "水光接天"},
  {"line": "纵一苇之所如"},
  {"line": "凌万顷之茫然"},
  {"line": "浩浩乎如冯虚御风"},
  {"line": "而不知其所止飘飘乎如遗世独立"},
  {"line": "羽化而登仙"},
  {"line": "于是饮酒乐甚"},
  {"line": "扣舷而歌之"},
  {"line": "歌曰桂棹兮兰桨"},
  {"line": "击空明兮溯流光"},
  {"line": "渺渺兮予怀"},
  {"line": "望美人兮天一方"},
  {"line": "”客有吹洞箫者"},
  {"line": "倚歌而和之"},
  {"line": "其声呜呜然"},
  {"line": "如怨如慕"},
  {"line": "如泣如诉"},
  {"line": "余音袅袅"},
  {"line": "不绝如缕"},
  {"line": "舞幽壑之潜蛟"},
  {"line": "泣孤舟之嫠妇"},
  {"line": "苏子愀然"},
  {"line": "正襟危坐而问客曰何为其然也"},
  {"line": "”客曰月明星稀"},
  {"line": "乌鹊南飞"},
  {"line": "此非曹孟德之诗乎"},
  {"line": "西望夏口"},
  {"line": "东望武昌"},
  {"line": "山川相缪"},
  {"line": "郁乎苍苍"},
  {"line": "此非孟德之困于周郎者乎"},
  {"line": "方其破荆州"},
  {"line": "下江陵"},
  {"line": "顺流而东也"},
  {"line": "舳舻千里"},
  {"line": "旌旗蔽空"},
  {"line": "酾酒临江"},
  {"line": "横槊赋诗"},
  {"line": "固一世之雄也"},
  {"line": "而今安在哉"},
  {"line": "况吾与子渔樵于江渚之上"},
  {"line": "侣鱼虾而友麋鹿"},
  {"line": "驾一叶之扁舟"},
  {"line": "举匏樽以相属"},
  {"line": "寄蜉蝣于天地"},
  {"line": "渺沧海之一粟"},
  {"line": "哀吾生之须臾"},
  {"line": "羡长江之无穷"},
  {"line": "挟飞仙以遨游"},
  {"line": "抱明月而长终"},
  {"line": "知不可乎骤得"},
  {"line": "托遗响于悲风"},
  {"line": "”苏子曰客亦知夫水与月乎"},
  {"line": "逝者如斯"},
  {"line": "而未尝往也盈虚者如彼"},
  {"line": "而卒莫消长也"},
  {"line": "盖将自其变者而观之"},
  {"line": "则天地曾不能以一瞬自其不变者而观之"},
  {"line": "则物与我皆无尽也"},
  {"line": "而又何羡乎且夫天地之间"},
  {"line": "物各有主苟非吾之所有"},
  {"line": "虽一毫而莫取"},
  {"line": "惟江上之清风"},
  {"line": "与山间之明月"},
  {"line": "耳得之而为声"},
  {"line": "目遇之而成色"},
  {"line": "取之无禁"},
  {"line": "用之不竭"},
  {"line": "是造物者之无尽藏也"},
  {"line": "而吾与子之所共适"},
  {"line": "客喜而笑"},
  {"line": "洗盏更酌"},
  {"line": "肴核既尽"},
  {"line": "杯盘狼籍"},
  {"line": "相与枕藉乎舟中"},
  {"line": "不知东方之既白"},
  {"line": "后赤壁赋"},
  {"line": "是岁十月之望"},
  {"line": "步自雪堂"},
  {"line": "将归于临皋"},
  {"line": "二客从予过黄泥之坂"},
  {"line": "霜露既降"},
  {"line": "木叶尽脱"},
  {"line": "人影在地"},
  {"line": "仰见明月"},
  {"line": "顾而乐之"},
  {"line": "行歌相答"},
  {"line": "已而叹曰有客无酒"},
  {"line": "有酒无肴"},
  {"line": "月白风清"},
  {"line": "如此良夜何"},
  {"line": "客曰今者薄暮"},
  {"line": "举网得鱼"},
  {"line": "巨口细鳞"},
  {"line": "状如松江之鲈"},
  {"line": "顾安所得酒乎"},
  {"line": "归而谋诸妇"},
  {"line": "妇曰我有斗酒"},
  {"line": "藏之久矣"},
  {"line": "以待子不时之需"},
  {"line": "于是携酒与鱼"},
  {"line": "复游于赤壁之下"},
  {"line": "江流有声"},
  {"line": "断岸千尺山高月小"},
  {"line": "水落石出"},
  {"line": "曾日月之几何"},
  {"line": "而江山不可复识矣"},
  {"line": "予乃摄衣而上"},
  {"line": "履谗岩"},
  {"line": "披蒙茸"},
  {"line": "踞虎豹"},
  {"line": "登虬龙"},
  {"line": "攀栖鹘之危巢"},
  {"line": "俯冯夷之幽宫"},
  {"line": "盖二客不能从焉"},
  {"line": "划然长啸"},
  {"line": "草木震动"},
  {"line": "山鸣谷应"},
  {"line": "风起水涌"},
  {"line": "予亦悄然而悲"},
  {"line": "肃然而恐"},
  {"line": "凛乎其不可留也"},
  {"line": "反而登舟"},
  {"line": "放乎中流"},
  {"line": "听其所止而休焉"},
  {"line": "时夜将半"},
  {"line": "四顾寂寥"},
  {"line": "适有孤鹤"},
  {"line": "横江东来"},
  {"line": "翅如车轮"},
  {"line": "玄裳缟衣"},
  {"line": "戛然长鸣"},
  {"line": "掠予舟而西也"},
  {"line": "须臾客去"},
  {"line": "予亦就睡"},
  {"line": "梦一道士"},
  {"line": "羽衣蹁跹"},
  {"line": "过临皋之下"},
  {"line": "揖予而言曰赤壁之游乐乎"},
  {"line": "问其姓名"},
  {"line": "俯而不答"},
  {"line": "呜呼"},
  {"line": "噫嘻"},
  {"line": "我知之矣"},
  {"line": "畴昔之夜"},
  {"line": "飞鸣而过我者"},
  {"line": "非子也邪"},
  {"line": "道士顾笑"},
  {"line": "予亦惊寤"},
  {"line": "开户视之"},
  {"line": "不见其处"},
  {"line": "大德辛丑正月八日"},
  {"line": "明远弟以此纸求书二赋"},
  {"line": "为书于松雪斋"},
  {"line": "并作东坡像于卷首"},
  {"line": "子昂"},
  {"line": "近世诸贤书画不能俱传"},
  {"line": "李伯时亦善书"},
  {"line": "今独称其画"},
  {"line": "王黄华亦善画"},
  {"line": "今独传其书"},
  {"line": "盖以所长掩其所短故也"},
  {"line": "子昂学士书画俱到"},
  {"line": "他日必能俱传无疑"},
  {"line": "大德五年八月五日"},
  {"line": "困学民鲜于枢题子昂画东坡像及书二赤壁赋后"},
  {"line": "东坡二赋"},
  {"line": "松雪每要书之"},
  {"line": "敻出诸书之右"},
  {"line": "故深得晋人书法"},
  {"line": "晚年行笔圆熟"},
  {"line": "度越唐人"},
  {"line": "乃知早会用意之深如此"},
  {"line": "后学唐棣敬题"},
  {"line": "高宗以用武而中兴"},
  {"line": "既御六龙"},
  {"line": "居九重"},
  {"line": "日与文臣对"},
  {"line": "故万几之暇"},
  {"line": "无以寓罔极之思"},
  {"line": "因从瘦金书而复二王"},
  {"line": "可谓无耻于前哲"},
  {"line": "予昔随集贤公在京师"},
  {"line": "亲见书此赋何啻数十"},
  {"line": "其运笔如飞"},
  {"line": "于近代宗室中尤觉蕴藉"},
  {"line": "画则李龙眠学顾虎头"},
  {"line": "公继龙眠者也"},
  {"line": "临卷敬莫"},
  {"line": "大梁后学班惟志再拜书时至顺二年中秋日"},
  {"line": "至正丁酉岁拜观先人平章手书东坡前后赤壁赋"},
  {"line": "并画东坡小像"},
  {"line": "真迹无疑"},
  {"line": "藏者宜宝之"},
  {"line": "男奕谨识"}
]